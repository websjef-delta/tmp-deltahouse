---
title: Om Delta
intro: >-
  Linjeforeningen Delta er foreningen som ordner med et sosialt tilbud for alle
  studenter som har startet på bachelor, master eller årsstudium ting som
  fadderperioden, Immatrikuleringsball, Åretur, Amazing Race osv. I tillegg har
  vi jevnlige fagkollokvier, foredrag, spillkvelder, quiz, avisslipp og mye, mye
  mer. 


  Utenom dette er mye av aktiviteten i Delta innad i komiteer. Her kan man gjøre alt fra å skrive avis, være bak kulissene på linjeforeningens største arrangementer eller lære seg å brygge øl. "Hvem er det som kan være med på dette?" spør du kanskje. Svaret på det er: alle. For det viktigste er jo å Delta!


  Du kan finne oss i NV-gangen på det eneste linjeforeningskontoret som alltid er åpent. Kom innom og ta n gratis kopper kaffe og slå av en prat da vel!
heading-om-styret: Om Styret
body-om-styret: "Linjeforeningsstyret til Delta består av ti medlemmer som du
  kan lære mer om under. Det er vi som styrer det administrative i
  linjeforeninga og bestemmer hvordan Delta skal driftes.  Vi har styremøter
  hver andre uke, og om det er noe du ønsker at vi skal ta opp så er det bare å
  sende en av oss en melding, eller send en mail til: delta@delta.org.ntnu.no"
boardmembers:
  - navn: Andrine Haugdal
    position: Leder
    aboutme: "Andrine kom rett til Trondheim etter videregående, klar for å dykke
      ned i all den fysikken og matematikken hennes hjerte måtte ønske. Det å
      flytte til et nytt sted langt unna, uten kjentfolk, under en global
      pandemi virka ganske håpløst, men heldigvis var fadderuka der og
      introduserte henne til Delta. Der møtte hun en gjeng med nerder som finner
      på alt slags mulig rart sammen, og hun visste at i Delta kunne hun DELta
      (get it?). Desperat etter å slippe å kjede seg under korona'n meldte hun
      seg opp i alt for mange komiteer, og ble til og med valgt til faddersjef i
      2021. Et år var ikke nok så i 2022 ble hun MedKomsjef, og etter to år i
      styret tenkte ho at ho like så godt kunne ta en bachelor i styret og runde
      av som leder.  Mail: delta.leder@gmail.com"
    bilde: /images/uploads/andrine.png
    mail: delta.leder@gmail.com
    number: ""
  - navn: Eivind Svae
    position: Nestleder
    aboutme: "Den 13. april 2000 kom Eivind til verden i den tandre alder av 0 år på
      Fredrikstad sykehus. Etter dette har det bare gått nedover. Eivind er
      (dessverre) fra Skiptvet i Østfold, men tok beina fatt så snart
      videregående skole var overstått for å flytte til Trondheim og starte et
      bachelorstudie i fysikk. Eivind kom til Trondheim med mål om å ikke ta på
      seg for mye arbeid og heller fokusere på studiene, noe som så klart ledet
      til verv i Delta allerede fra det første året. Han jobbet seg oppover i
      Delta gjennom KomKom, og etter et år i styret som KomKom-sjef var det
      neste naturlige steget mot verdensherredømme å bli nestleder. Som
      nestleder har Eivind rollen som potet, og hjelper resten av styret der det
      trengs, i tillegg til å styre med sine egne prosjekter. Han er som oftest
      mulig å finne på enten kontoret, Fysikkland eller Matteland, og oppfyller
      med det NTNUs ambisjoner om tverrfaglig kompetanse. Om du ser Eivind, ikke
      vær redd for å slå av en prat, han biter bare på den gode måten. Mail:
      delta.nestleder@gmail.com"
    bilde: /images/uploads/eivind.png
    mail: delta.nestleder@gmail.com
    number: ""
  - navn: Oskar Leonhard Sørensen
    position: Økonomisjef
    bilde: /images/uploads/oskar2.png
    aboutme: Oskar ble født den 9. oktober 2002, og vokste opp i Oslo. Heldigvis
      hadde han vett nok til å holde seg i utkanten av byen, nærmere bestemt en
      plass kalt Bjørndal. Der karret han seg gjennom skoletrinnene helt opp
      gjennom videregående, før han omsider fikk innvilget plass på bachelor i
      fysikk på NTNU. Nå som han endelig var blitt den deltageren han alltid var
      ment å være satte han igang med å ta på seg (litt for mange) verv i Delta.
      Som den perfekte kombinasjon av gjerrig og excel avhengig fant han fort ut
      at økonomivervene som Delta hadde å tilby passet han godt. Det hjalp ikke
      akkurat situasjonen da han bestemte seg for å flytte inn i samme
      kollektivet som forrige økonomisjef. En ting ledet til en annen, og Oskar
      sitter ihvertfall den dag idag som økonomiansvarlig i Delta.
    mail: delta.okonomisjef@gmail.com
    number: ""
  - navn: Synnøve Bjellvaag Braathen
    position: Faddersjef
    aboutme: "Videre har vi 19 år gamle Synnøve fra Asker. Etter videregående var
      hun veldig klar for å flytte ut og leve livet på egenhånd, som hun synes
      er helt nydelig. (Selv om hun av og til savner katten som er hjemme på
      Østlandet). Før studiet startet klarte hun å bli lokket inn på
      Delta-kontoret med vafler, kaffe og rubiks kuber som lokkemat, og der ble
      hun sittende. Dette var hennes første møte med et rom som er definert som
      et sort hull. For hun hadde egentlig ikke planlagt i bli med i Delta. Men
      så aktiv som hun har blitt i linjeforeningen, så sitter hun nå som
      faddersjef i Delta-styret og gleder seg til å ta imot de nye fadderbarna.
      Mail: faddersjef@gmail.com"
    bilde: /images/uploads/synnove.png
    mail: faddersjef@gmail.com
    number: ""
  - navn: Viljar Engesæt
    position: Arrkomsjef
    aboutme: "Om meg: Viljar er fødd i Bergen og dyrka i bydelen, Arna, kjernen av
      Bergen kommune. Som ein ekte arnabu så vil han hevda at han ikkje er frå
      Bergen, men frå Arna. På ein alder av 22 år var han derimot klar for å
      prøva ein anna by. Med ein maskiningeniørbachelor i baklomma var han klar
      for å flytte til Trondheim for å følgja barndomsdraumen om å bli ein
      fysikar. Han gjekk inn med store ambisjonar om å studera hardt og skaffa
      seg jobb ved sidan av studiet, men det tok ikkje lang tid før Delta tok
      over livet hans. Med kjærleik for ein god fest kjende ArrKom som det mest
      naturlege staden å bruka tida si. Og med gode minne frå Deltas arrangement
      så er Viljar klar for å skapa fleire gode minner for deltagarar. Mail:
      delta.arrkom@gmail.com"
    bilde: /images/uploads/viljar.png
    mail: delta.arrkom@gmail.com
    number: ""
  - navn: Jacob Lauvanger
    position: Bedkomsjef
    aboutme: "Jacob er født og oppvokst på toppen av grünerløkka. Her forble han
      boendefrem til etter videregående da veien tok videre til Trondheim. Her
      startet han med godt oppmøte i fadderperioden og ble raskt en del av
      Delta. Gjennom første halvår fikk han ymse oppgaver i de fleste komiteer.
      Nå er han halvveis gjennom bacheloren og er valgt inn som bedkomsjef.
      Mail: bedrift.delta@gmail.com"
    bilde: /images/uploads/jacob.png
    mail: bedrift.delta@gmail.com
    number: ""
  - navn: Alexander P. Johansen
    position: Fagkomsjef
    aboutme: "Da Alex ble født på aker-sykehus, tokk det ikke lang tid før de fleste
      skjønte hva han skulle bli, arkeolog selvsagt, eller kanskje brannmann,
      nei kanskje noe innenfor IT, og hadde du spurt han selv hadde han nokk
      ikke svart at han skulle studere matematikk i trondheim, og ta på seg litt
      flere fag en det han kanskje kan håndtere. Men matte skulle det bli, og
      han angrer ikke. For med mange gode opplevelser fra kontoret,
      fadderperioden og andre Delta arrangementer, tokk det ikke lang tid før
      han innså at han følte seg hjemme, Derfor bestemte han seg for å bli
      FagKomsjef. Mail: delta.fagsjef@gmail.com"
    bilde: /images/uploads/alex.png
    mail: delta.fagsjef@gmail.com
    number: ""
  - navn: Sander Klokk
    position: Inkomsjef
    aboutme: "Da Sander kom til verden blåste det noe forferdelig. Det var ikke noe
      spesielt, han ble bare født i Ålesund. Etter 19 lange år der kom han til
      Trondheim og så endelig sola for første gang. Men det varte ikke lenge før
      han gikk tilbake til gamle vaner og ble sittende inne på Deltakontoret,
      der han oppdaget at dette var en hyggelig plass å være. Etter et år som
      økonomisjef bestemte han seg for å begynne å bruke penger og ble derfor
      Inkomsjef. Mail: delta.inkomsjef@gmail.com"
    bilde: /images/uploads/sander.png
    mail: delta.inkomsjef@gmail.com
    number: "\n\n"
  - navn: Henrik Knudsen
    position: Komkomsjef
    aboutme: "Henrik er født og oppvokst i Oslo, men var klar for å komme seg vekk
      derfra og begynte på mattestudiet i Trondheim. Etter et år som nestleder i
      KomKom, ble han KomKom-sjef og har ansvaret for noen av Deltas største
      komiteer, samt linjeforeningens arealer i form av lageret og
      Deltakontoret. Han er som oftest på enten kontoret Matteland, så slå
      gjerne av en prat. Mail: komkomsjef@gmail.com"
    bilde: /images/uploads/henrik.png
    mail: komkomsjef@gmail.com
    number: ""
  - navn: Didrik Nohre Lønvik
    position: Medkomsjef
    aboutme: "Didrik kommer fra et lite sted i Trøndelag, nemlig Inderøy (Nei, det
      er ikke en øy). Etter ungdomsskolen var eventyrlysten stor, men etter å ha
      rotet seg bort på østlandet i tre år vendte han tilbake til kjente
      trakter, og begynte på en bachelor i matte. Men det var lite fysikk i den
      graden, og etter mye om og men studerer han nå til å bli lærer. Etter å ha
      blitt med i podcasten som 1. klassing har han siden vært aktiv i alle
      komitene i Medkom, og er nå klar til å lede Medkom frem til hovedformålet,
      nemlig verdensherredømme! Om du ønsker å treffe Didrik finner du han
      oftest på kontoret, der han drikker sin n’te kopp kaffe, ellers finner du
      han i ett eller annet møte og klager på det meste. Mail:
      medkomsjef@gmail.com"
    bilde: /images/uploads/didrik.png
    mail: medkomsjef@gmail.com
    number: ""
---
## Oppstarten av Delta

Høsten 1974 begynte ca. 50 studenter på matematikkstudiet, i det største auditoriet på AVH (den allmennvitenskapelige høgskolen, nå NTNU) på Rosenborg.
Noen var fra Trondheim og de hadde nok venner og kjente som de møtte på kveldstid. Svusj,…når siste forelesning var over, var de borte.
Vi som kom fra andre deler av landet følte oss nok litt ensomme den første tida. Jeg hadde endel bekjente her, skolekjente fra Porsgrunn, men de gikk på NTH (også kalt «siv.ing.fabrikken»).
En dag utpå høsten 1974 kom jeg i snakk med en kar som også studerte matematikk,.Han var fra Lillestrøm, men jeg husker ikke hva han het. Vi ble enige om å spørre et par andre om de ville være med på å forsøke å starte en linjeforening for matematikk, etter mal fra de gamle linjeforeningene på NTH. Vi fire møttes på en gammel hybel i Klæbuveien, snakket og diskuterte. Et par dager etter dro jeg til matematisk institutt som dengang hadde kontorer øverst i Nonnegata, fortalte at vi ville starte linjeforening, men at vi manglet lokaler der vi kunne samles. Så viste det seg at kjelleren under instituttet var ledig! Vi studenter hadde ingen utgifter på leie, men muligens betalte instituttet et symbolsk beløp.
Oppstarten foregikk vel ikke særlig demokratisk: vi som hadde startet det hele kjøpte inn øl og inviterte til stiftelsesmøte i den nye linjeforeningen som vi allerede hadde døpt DELTA av to årsaker: den greske bokstaven delta som er mye brukt i matematikk, og verbet å delta, dvs. å bli med!
I løpet av tiden i lokalet som ble kalt Nonnekjelleren, altså der Delta holdt til, var lokalet åsted for mange fester. Noe av det hyggelige var at også ansatte på instituttet ble med på festene. Det var ikke så vanlig midt på 70-tallet. Antageligvis forsvant litt av avstanden mellom ansatte og studenter. Fortsatt husker nok mange av oss hvordan professorer og vit.ass-er var omgjengelige og trivelige på festene. Jeg husker godt Waadeland, Oldervoll, Hag, og flere.
Høsten 1975 tok et nytt styre over, min tid i Delta var over.  \\

Marianne Sletbakk